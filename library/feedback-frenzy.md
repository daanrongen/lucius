# Feedback Frenzy

Daan Rongen
Afstudeerstudent Communication & Multimedia Design,
minor Intelligent Environments, focus op IoT-design en design-ethiek.

Onder begeleiding van: Harold Konickx
In samenwerking met: Healthy Workers
Met dank aan: Govert Flint, Nick Rovroy en Niels de Keizer

In dit document beschrijf ik de opzet van de presentatie die zal plaatsvinden tijdens de Feedback Frenzy op dinsdag 3 juli.

###### 18-06-2018
## Inventarisatie
Tijdens de Feedback Frenzy wil ik de volgende producten opleveren ter ondersteuning van mijn presentatie:
- Poster
- Prototype (Digitaal)
- Prototype (Fysiek)

### Poster
De poster biedt een combinatie van grafische en tekstuele informatie over mijn literatuuronderzoek, probleem en context.

> [Moodle](https://moodle.cmd.hva.nl/mod/page/view.php?id=20205):
> Maak een poster met informatie zodat iemand zonder voorkennis snel je project kan begrijpen. Probeer zo veel mogelijk te visualiseren en zo min mogelijk met tekst te doen. Toon de context voorzover noodzakelijk is, de probleemsituatie, je design challenge/ hoofdvraag, je doelgroep en eventuele andere belangrijke stakeholders (bijvoorbeeld in de vorm van een persona), je productvisie. Het kan nuttig zijn om gebruik te maken van korte scenario's, storyboards, emotional journey, customer journey of nog andere modellen.

### Prototype (Fysiek)

/images/ff-prototype.jpg

Voor de Feedback Frenzy heb ik in het Makers Lab vlot een prototype ontwikkelt. Deze kruk voldoet aan de volgende eisen:
- Door de bolling in de onderkant van de kruk dient de gebruiker balans te behouden en is daardoor meer geneigd om met een rechte rug en nek te zitten.
- De hoogte van de kruk en de bolling in de onderkant van de kruk maken het de gebruiker makkelijker om vanuit een zitpositie over te gaan in staan als er een lange zitperiode heeft plaatsgevonden.
- Als de gebruiker zit, wordt door de bolling in de onderkant van de kruk in-chair-movement gestimuleerd. De gebruiker zal hierdoor meer geneigd zijn om een dynamische zithouding aan te nemen op de kruk.

## Feedback van Medestudenten
### Guus

| Onderdeel | Feedback |
|:--|:--|
| Complexiteit en Creativiteit | *Goed Concept, persoonlijk denk ik dat het fysieke, sociale aspect de extra toegevoegde en onderscheidende waarde is ten opzichte van FitBit toepassingen.* |
| Bruikbaarheid en Relevantie | *Het risico is dat mensen na een week weer hun eigen stoel terug willen, hoe los je dit op?* |
| Onderbouwing en Verantwoording | *Goede validatie en onderzoek.* |
| Verbeelding en Communicatiestijl | *Top.* |

### Firenzo

| Onderdeel | Feedback |
|:--|:--|
| Complexiteit en Creativiteit | *Heel interessant concept. De manier waarop je het onderbouwt is zeer logisch. Het is vooral interessant omdat je gebruik maakt van de fysieke omgeving.* |
| Bruikbaarheid en Relevantie | *Het implementeren van dit product kan lastig gaan, omdat er een gewoonte moet veranderen. Misschien een geleidelijke manier om deze gewoonte te veranderen? Als andere bedrijven zien dat dit echt werkt, zullen ze het zeker implementeren.* |
| Onderbouwing en Verantwoording | *Je hebt veel onderzoek gedaan en onderbouwt alles goed.* |
| Verbeelding en Communicatiestijl | *Goede visualisatie.* |

### Jun

| Onderdeel | Feedback |
|:--|:--|
| Complexiteit en Creativiteit | *Een nieuw concept. Het is een creatief idee hoe je kantoormedewerkers bewust wilt maken van hun zitgedrag door middel van een interactieve kruk.* |
| Bruikbaarheid en Relevantie | *Het is een levensvatbaar product. Alleen is het wel een product dat persoonlijk is waardoor de kosten hoog kunnen oplopen. Zullen de ledjes in de kruk de medewerkers niet te veel afleiden?* |
| Onderbouwing en Verantwoording | *De onderbouwing is goed. Het verschil tussen de soortgelijke producten is goed uitgelegd.* |
| Verbeelding en Communicatiestijl | *Goed, maar het is wel een groot project. Een app ontwikkelen plus een fysiek product is volgens mij om in 5 maanden te testen te kort.* |
