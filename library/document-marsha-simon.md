# Document Marsha Simon

	Daan Rongen
	Afstudeerstudent Communication & Multimedia Design,
	minor Intelligent Environments, 
	focus op IoT-design en design-ethiek.
		
	Onder begeleiding van: Harold Konickx
	In opdracht van: Healthy Workers
	Onder supervisie van: Niels de Keizer & Boy Lokhoff

In dit document staat de content voor de mail naar Marsha Simon waarin een introductie en toelichting wordt gegeven van de doel van dit project ter aanmelding voor de Dutch Design Week.

# Doel
- Wat is Delta?
	- Hoe lost Delta dit probleem op?
- Visuals Delta
	- Hoe ziet het product er uit?
	- Hoe ziet de web-applicatie er uit en wat is de functie?
	- Hoe ziet de IoT-kruk er uit en wat is de functie?
- Wat moet er nog gebeuren aan Project Delta?
	- Aannames
	- Experimenten
	- User-validation

## Inleiding
In het begin van de 20ste eeuw werd voor het eerst lean management toegepast om kantoormedewerkers zo min mogelijk tijd en energie te laten steken in alle processen die niet zouden bijdragen aan hun functie. Elke medewerker kreeg een bureau met lades, een eigen stoel en alle materialen die ze nodig hadden. Ook werden er plattegronden gemaakt met daarin divisies en afdelingen.  Met deze ontwikkelingen werd de "Modern Efficiency Desk" geïntroduceerd. Inmiddels, honderd jaar later, bestaan er veel verschillende interpretaties van de kantooromgeving. Zo hebben we open offices, team spaces, cubicles, private of shared offices, work lounges en meeting rooms. Het enige aspect dat echter nooit is veranderd: de arbeid wordt altijd zittend verricht. Het RIVM heeft aangetoond dat de gemiddelde kantoormedewerker 10,1 uur op een dag zit. Kantoormedewerkers brengen op een werkdag gemiddeld 77,0% van de tijd zittend door, terwijl ze op werkdagen buiten werktijden 63,1% van de tijd zitten. Op niet-werkdagen zit dezelfde groep gemiddeld 62,9% van de tijd. In de kantooromgeving wordt langdurige sedentaire tijd als normaal beschouwd, sterker nog, de omgeving is hier volledig op ontworpen. Door specialisten op dit gebied, voornamelijk mensendieck-deskundigen, is de oorzaak van deze 'zit-epidemie' in kantooromgevingen de zitcultuur. Deze zitcultuur brengt ernstige gezondheidsproblemen met zich mee. Zo kan gebrek aan fysieke activiteit leiden tot hart- en vaatziekten. Te lang in een ergonomisch-onverantwoordelijke zithouding werken leidt op den duur tot musculoskeletale aandoeningen, ofwel skeletvergroeiingen. Als technologie-ontwerper zet ik mij in om welzijn te verbeteren door middel van (alledaagse) intelligente producten. Met DELTA probeer ik fysiek welzijn in de moderne kantooromgeving te verbeteren en een aanzet te doen tot het ontwerpen van een interventie met het doel om deze ongezonde zitcultuur te doorbreken.

## Oplossing
De oplossing is een gedragsverandering waarin full-time kantoormedewerkers leren dynamisch te werken. Dynamisch werken houdt in dat er tijdens het werk frequent en efficiënt wordt afgewisseld tussen zitten, staan en bewegen, hierbij wordt fysiek activiteit gestimuleerd maar zal dit niet ten kosten gaan van de productiviteit. Het product meet en verbetert, De oplossingsrichting bestaat uit drie componenten die in balans dienen samen te werken. Het product bestaat uit een fysiek object, een web-applicatie en een sociale emulgator.

### Fysiek Object: Buoy
Om musculoskeletale aandoeningen af te remmen dient er een ergonomisch-verantwoorde zithouding aangenomen te worden. De Buoy van de Enrichers is van origine al een kruk dat perfect in de potentiële oplossing past. De bolling in het onderstel zorgt ervoor dat de gebruiker enigszins balanceert op de kruk, waardoor er een rechte rug en nek wordt aangenomen in de zithouding. Het afzwakken van de mogelijke hart- en vaatziekten vereist echter fysieke activiteit. Ook daar biedt de Buoy een oplossing. De kruk stimuleert in-chair-movement door wederom de bolling in het onderstel, waardoor kantoormedewerkers (onbewust) frequenter en heviger bewegen tijdens het zitten. Deze ergonomische kwaliteit is echter niet meetbaar, noch inzichtelijk. Middels een gyroscoop kan de in-chair-movement gemeten worden en door een knop in het zitvlak kan de zit-duratie uitgelezen worden.

### Web-applicatie: Quantified Self
Het kwantificeren van menselijk gedrag om inzichten te vergaren is een effectieve methode om een interventie kracht bij te zetten. De data die wordt gemeten in de Buoy wordt verwerkt en gevisualiseerd in de web-applicatie. Het ontwerp van de web-applicatie is gebaseerd op het ASE-model van Lechner. De gedragspsycholoog stelt dat de formule voor het aanleren van gedrag staat op een Attitude jegens het nieuwe gewenste gedrag, in dit geval dus dynamisch werken, de Social Influence die om ons heen speelt en de Efficacy van de interventie. De  web-applicatie stimuleert de Attitude door real-time zitinzichten te tonen van het huidige zitgedrag. Na loop van tijd ziet de gebruiker zijn zitgedrag in een maandoverzicht en ontdekt wellicht een progressie, dit toont de Efficacy van de interventie.

### Sociale Emulgator: Cultuurcode
Het product ontbreekt nog aan één factor uit het ASE-model van Lechner, de Social Influence. De omgeving waarin een mens zich bevindt is voor een groot deel bepalend voor het gedrag van de mens. Op ditzelfde principe is ooit de zitcultuur in de kantooromgeving ontstaan en op deze zelfde manier zullen we het ook weer doorbreken. In de rand van de zitting van de Buoy zit een LED-strip. Op het moment dat de gebruiker gaat zitten wordt er een meting gestart. Voor elke 5 minuten dat de kantoormedewerker zit zal de volgende LED in de LED-strip aangaan. De kleur van de LED is afhankelijk van de in-chair-movement die plaatsvindt tijdens het zitten. Zodra een kantoormedewerker langdurig in een ergonomisch-onverantwoorde zithouding zit, is dit door de LEDS zichtbaar voor de andere kantoormedewerkers in de werkomgeving. Deze collega's kunnen de gebruiker hier op attenderen en hem of haar herinneren even te gaan staan. Ook biedt de LED-strip een gamification-element. Naast de tijdsduur en in-chair-movement tonen de LEDs de gemiddelde zittijd van de gebruiker en het gemiddelde van al zijn collega's.


## Zitmeubel
De drie aspecten die van belang zijn bij de ergonomische kwaliteit van een zitmeubel zijn comfort, productiviteit en fysieke activiteit. Het comfort van het zitmeubel bepaald of de gebruiker geen stress ondervindt door de stoel op de korte en lange termijn. De productiviteit is afhankelijk van hoeveel 'aandacht' het zitmeubel opeist tijdens het werken, denk hierbij aan het behouden van een bijzondere zithouding. Tot slot kan een zitmeubel geen fysieke activiteit tot voldoende fysieke activiteit bieden. Tijdens dit project is het mijn doel om het zitmeubel zodanig te ontwerpen dat het de 'sweet spot' bereikt.

## Volgende stappen
Vanaf juli tot september ben ik bezig met het ontwikkelen van een testbaar prototype. Dit prototype zal ik gebruiken voor een reeks aan experimenten om ontwerp mee te valideren. Het huidige ontwerp wankelt namelijk op drie grote hypothesen:
1. Kantoormedewerkers zijn geïnteresseerd in de zitinzichten en zullen streven naar progressie in hun zitgedrag.
2. Kantoormedewerkers zullen elkaar attenderen op het zitgedrag als deze onverantwoord begint te worden en ook zullen ze het waarderen als ze hier zelf op geattendeerd worden tijdens hun werk.
3. De Buoy van de Enrichers biedt meer in-chair-movement dan de conventionele bureaustoel.


## Internet of Things
De mobiele web-applicatie is real-time verbonden met de kruk. In de backend wordt de data die door de app verwerkt en wordt gevisualiseerd voor de gebruiker. Ook biedt de LED-strip een gamification-element. Naast de tijdsduur en in-chair-movement tonen de LEDs de gemiddelde zittijd van de gebruiker en het gemiddelde van al zijn collega's. De appplicatie is voorzien van een feature om de LEDs (tijdelijk) uit te zetten, mocht de gebruiker geen behoefte hebben aan het culturele aspect van het product. 